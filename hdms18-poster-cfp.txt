     --- Πρόσκληση Υποβολής Αναρτημένων Ανακοινώσεων
                  από Φοιτητές (Posters) --- 		
      	
       16o Ελληνικό Συμπόσιο Διαχείρισης Δεδομένων (HDMS'18)		
    	
              2-4 Ιουλίου, 2018, Λάρνακα, Κύπρος	
		
                  https://hdms18.cs.ucy.ac.cy/		
           		
        Προθεσμία Υποβολής Περίληψης: Παρασκευή, 18 Μαΐου 2018
            
      	    --------------------------------------		
       	
Το φετινό HDMS θα δώσει την ευκαιρία σε φοιτητές να
προβάλουν τα ερευνητικά  τους  επιτεύγματα  σε μια
ειδική ημερίδα αναρτημένης ανακοίνωσης (poster session),
η οποία θα διοργανωθεί τη Δευτέρα 2 Ιουλίου (χωρίς κόστος
εγγραφής/συμμετοχής). Φοιτητές οι οποίοι είχαν ένα
καθοριστικό  ρόλο  σε κάποιο  ερευνητικό έργο  ή άλλη
εργασία, η οποίο σχετίζεται ευρύτερα με την περιοχή
διαχείρισης δεδομένων  (για μια  αναλυτικότερη  λίστα
θεμάτων  ενδιαφερόντων, δείτε  την  Πρόσκληση  Υποβολής
του  HDMS'18),  προσκαλούνται  να υποβάλουν μια σύντομη
περίληψη μέχρι την προσδιορισμένη προθεσμία υποβολής που
παρουσιάζεται στο τέλος αυτής της πρόσκλησης.
	
Για   σκοπούς   δίκαιης  αξιολόγησης,  "φοιτητές"  θα
θεωρούνται οποιοιδήποτε   προπτυχιακοί  φοιτητές
(τετραετούς  ή  πενταετούς φοίτησης),  αλλά  και
μεταπτυχιακοί  φοιτητές οι οποίοι δεν έχουν ολοκληρώσει
το δεύτερο  έτος  μεταπτυχιακών  τους  σπουδών.  Εάν,
το Πανεπιστήμιο ενός φοιτητή ακολουθεί  ένα  μη-παραδοσιακό
μοντέλο  φοίτησης,  τότε  ο φοιτητής  καλείται  να
επικοινωνήσει με  την  οργανωτική επιτροπή  της  ημερίδας
προτού υποβάλει  την περίληψη του.
	
Οι διοργανωτές ενδέχεται να παραχωρήσουν ένα περιορισμένο
αριθμό υποτροφιών συμμετοχής   στο  συμπόσιο,  οι  οποίες
θα καλύψουν  τα  έξοδα εγγραφής  στο   HDMS’18.

Οι  διοργανωτές  ενδέχεται  επίσης  να βραβεύσουν   την
καλύτερη  αναρτημένη  ανακοίνωση κατά  τη διάρκεια του
συμποσίου.
	
	
ΟΔΗΓΙΕΣ ΥΠΟΒΟΛΗΣ	
=================	
	
Για συμμετοχή στην ημερίδα, οι φοιτητές καλούνται να
υποβάλουν μια σύντομη περίληψη σε μορφή PDF στο:
http://cmt3.research.microsoft.com/HDMS2018/
(κάτω από το “Poster Track”)
	
Παρακαλώ όπως τηρηθούν οι ακόλουθοι κανόνες:	
	
+ Τίτλος: Συνοπτικός τίτλος στα Ελληνικά (π.χ. Εξαγωγή
Θεμάτων Συζήτησης μεταξύ Χρηστών Διαδικτυακών Χώρων
Συζήτησης).

+ Ονοματεπώνυμο: Πλήρες ονοματεπώνυμο στα Ελληνικά (π.χ.
Θοδωρής Γεωργίου)
  	
+ Κείμενο: Οι ακόλουθες πληροφορίες πρέπει να περιλαμβάνονται
 σε απλό κείμενο στην Ελληνική γλώσσα (όχι Greeklish).

  - Όνομα Πανεπιστημίου: π.χ. Πανεπιστήμιο Κύπρου	
  - Όνομα Τμήματος: π.χ. Τμήμα Πληροφορικής	
  - Έτος Σπουδών: π.χ. Προπτυχιακός, 4ο έτος.	
  - Όνομα Ακαδημαϊκού με τον οποίο διεξήχθη η εργασία: 	
    π.χ. Δημήτρη Ζεϊναλιπούρ	
  - Περίληψη μέχρι 800 λέξεις. H περίληψη πρέπει να	
    επεξηγεί το περιεχόμενο του poster συμπεριλαμβανομένων:	
    α) Ξεκάθαρη και συνοπτική περιγραφή προβλήματος.	
    β) Συνοπτική τεχνική περιγραφή της λύσης.	
    γ) Σύνοψη των κυριότερων αποτελεσμάτων (π.χ.	
       "γρηγορότερο από άλλες προσεγγίσεις κατά Χ της εκατό")
    δ) Περιγραφή του ρόλου τον οποίο διαδραμάτισε ο 	
       φοιτητής στην πραγμάτωση του έργου.	
		
Η   γνωστοποίηση  αποδοχής  θα  γίνει  κατά  την  ημερομηνία
που παρουσιάζεται  στο τέλος  αυτής της  πρόσκλησης. Οι
επιλεχθέντες θα  ενημερωθούν  με περισσότερες  πληροφορίες
κατά την ημερομηνία αποδοχής.  Οι διοργανωτές  διατηρούν  το
δικαίωμα να  απορρίψουν όλες τις υποβολές.
	
Εφόσον  τα  πρακτικά  του  HDMS είναι  άτυπα,  οι  υποβολές
στην Ημερίδα  της  προκήρυξης επιτρέπεται  ακόμη  και  εάν η
εν  λόγω υποβολή  θα  υποβληθεί αυτούσια,  ή  επεκταμένη,
σε κάποιο  άλλο συνέδριο,  ή  ακόμη  και  εάν  έχει
δημοσιευθεί  ήδη  σε  κάποιο άλλο συνέδριο.

ΟΡΓΑΝΩΤΙΚΗ ΕΠΙΤΡΟΠΗ	
===================		
Αικατερίνη Ιωάννου (ekaterini.ioannou@ouc.ac.cy)
Ανοικτό Πανεπιστήμιο Κύπρου, Κύπρος
		
		
ΣΗΜΑΝΤΙΚΕΣ ΗΜΕΡΟΜΗΝΙΕΣ	
======================	
. Προθεσμία Υποβολής Περίληψης: Παρασκευή, 18 Μαΐου 2018	
. Γνωστοποίηση Αποδοχής: Παρασκευή, 1 Ιουνίου 2018	
. Διεξαγωγή συμποσίου: 2-4 Ιουλίου 2018
	
Οποιαδήποτε σχόλια ή ερωτήσεις μπορούν να απευθύνονται στην 
οργανωτική επιτροπή.	

DBHELLAS	
========	
Η dbhellas είναι μια λίστα μηνυμάτων με σκοπό τη 	
διευκόλυνση της επικοινωνίας των μελών της Ελληνικής	
κοινότητας βάσεων δεδομένων. Για να εγγραφείτε στη λίστα	
πρέπει να αποστείλετε ένα μήνυμα στο	 
dbhellas-request@hdms.gr. Για κάνετε μια ανακοίνωση στη	
λίστα, στείλτε ένα μήνυμα στο dbhellas@hdms.gr με την 	
ανακοίνωση στο σώμα του μηνύματος.	

